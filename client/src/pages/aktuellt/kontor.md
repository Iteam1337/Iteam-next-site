---
title: "Vi sa upp vårt kontor i pandemin. Dags att tänka nytt"
date: "2021-06-09"
image: "/images/Hopper-Interior-Lowres.jpg"
intro: "Vi kombinerar det bästa från hemarbetet med en ny form av lokal"
---

## Prisbelönat kontor

2018 vann vårt Stockholmskontor i gamla Arkitekthögskolan (A House) <a href="http://ssk.lokalnytt.se/info/20479#:~:text=Kontoret%20ligger%20i%20Arkitekturskolans%20klassiska,ett%20perfekt%20sammanhang%20f%C3%B6r%20Iteam.">pris</a> för Sveriges snyggaste kontor av tidningen Lokalnytt. Nomineringen var:
Kreativitet, uppfinningsrikedom och en vilja att utmana har blivit självgenererande kännetecken och är en del av företagets DNA. Kontoret ligger i Arkitekturskolans klassiska byggnad på Östermalm som nu går under namnet A House. Lokalerna har under senaste året förvandlats till en kreativ mötesplats för entreprenörer, start ups och andra kunskapsdrivna företag – ett perfekt sammanhang för Iteam.

<img src='/images/a_house1.jpeg' class="w-100 img-fluid"/>

## Snabb och trygg övergång till hemifrånarbete

Men precis som hos många andra tjänsteföretag världen runt så har vi på Iteam - i spåren av Covid-19-pandemin - arbetat i stort sett uteslutande hemifrån i över ett år. På Iteam var vi otroligt snabba i att, direkt i mars 2020, från en dag till en annan växla från att jobba merparten av arbetstiden på kontor, till att jobba hemifrån. Digital mognad och tydlighet i arbetsprocesser gjorde att vi var väl förberedda. Vi tog vår dator och eventuell extra datorskärm under armen och gick hem. Svårare än så var det inte - alla arbetsverktyg var redan molnbaserade, vi identifierade oss digitalt för att komma in i bolagets tjänster. Vi signerade avtal, workshoppade och samarbetade sedan en god tid innan våren 2020 100% digitalt - så vi tappade ingen tid. Det var en skön känsla att så snabbt kunna dra sitt strå till stacken i att minska smittspridningen i landet.
<img src='/images/DSC6232.jpeg' class="w-100 img-fluid"/>

## Kontorslösa i Stockholmsregionen

Sedan i januari 2021 så har vi faktiskt inte ens haft ett fysiskt kontor i Stockholmsregionen - alltså inte ens ett folktomt kontor. Vi har istället förlitat oss på vårt fina kontor i Göteborg dit vi kunde hänvisa all fysisk post, flytta bolagets registrerade postadress etc. På Göteborgskontoret har vi haft medarbetare på plats med jämna mellanrum för att vittja postlådan, ta hand om växter - men även för att jobba fokuserat i små team då vi där kunnat träffas i små grupper med bibehållen distans. Det skadar ju inte heller att Göteborgskontoret har så underbar läge med vid utsikt över Järntorget och takåsarna i Masthugget.

Vi packade ihop hela Stockholmskontoret under vårvintern och gav samtliga medarbetare möjlighet att nyttja sin arbetsplatsutrustning i sina hem istället. Majoriteten av kontoret magasinerades kompakt, säkert och prydligt. Men, vi missade förstås inte tillfället att låna ut utvalda kontorsinredningsdetaljer så som konst, fåtöljer, skulpturer och andra “Iteam-ikoner” till våra medarbetare. Vi ville säkerställa att så mycket av Iteams materiella själ, karaktär och “fysiska kulturbärare” kunde fortsätta njutas av även under pandemin - så det kändes fint att kunna stötta lite extra på hemmakontor runt om i landet.

## Det nya normala

Lokalkostnader står för en väsentligt del av kostnad för alla bolag. Vårt mål nu - i utgången av pandemin och in i det “nya normala” - är att verkligen tänka till, utgå från de faktiska behoven - och hitta ett nytt kontor i Stockholm. Vad ska vi egentligen göra där? Vilka jobbar där? Vad jobbar vi med och hur? Användarnas behov är nyckel till all framgång. Vi vet att när vi nyttjar vår kontorsyta smart - på ett sätt som gagnar både kunder och medarbetares behov - så vinner alla. Inte minst miljön. Är det ens försvarbart att ett bolag i vår bransch - med våra arbetsmetoder och kultur - hyr X kubikmeter uppvärmd eller nedkyld kontorsvolym dag ut och dag in, året runt utan anpassas efter våra faktiska behov?

## Spännande att fundera på vilken lokal vi nu ska ha

Exakt hur vårt nästa Stockholmskontor ser ut, var det ligger och om det är ett traditionellt kontor eller inte - det vet vi inte än men har du spännande idéer på lokaler som du tror skulle passa oss, kanske en ateljé, en lägenhet eller en gammal biograf? Vi letar nu med öppna ögon efter vad som passar i kombination med allt vi och våra kunder har lärt sig under pandemin.

Vi digitaliserar bolag genom att utgå från användarens behov. Tillsammans kan vi gå starkare in i morgondagen. Välkommen!
