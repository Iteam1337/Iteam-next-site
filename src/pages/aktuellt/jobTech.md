---
title: "Tre snabba om #jobtech med Christian Landgren"
date: "2021-03-10"
---

Tre snabba med Christian Landgren, initiativtagare till den Öppna skolplattformen och VD för digitaliseringsbyrån Iteam, om betydelsen av #öppendata och #öppenkällkod för arbetsmarknaden.

Hur kan öppen källkod lösa samhällsutmaningar?

"Samhället byggs av oss alla. Öppen källkod är inte bara en kostnadsfråga utan en demokratisk fråga. Ju fler som KAN vara involverade desto bättre blir det. Dessutom kan man ofta lösa mer komplexa utmaningar och resultatet blir oftast bättre när fler är involverade."

Vilka möjligheter skulle mer tillgänglig data tillföra inom arbetsmarknadsområdet?

"Data är verkligen den centrala resursen i en välfungerande arbetsmarknad. Ju mer den är inlåst desto trögare blir matchningen, och tvärtom - ju mer lättillgänglig och kvalitativ datan är desto bättre och snabbare kommer rätt person ha rätt jobb. Förutsättning för Sveriges konkurrenskraft."

Varför är du själv intresserad av frågan kring öppen data?

"Jag skulle vilja att vi breddar vår förståelse för öppen data, det har länge inneburit tråkig statisk data. När vi kan dela vår känsliga data på ett säkert sätt ökar värdet och intresset för den öppna datan. Det här var något vi utforskade i projektet Egendata tillsammans med Arbetsförmedlingen. Något jag hoppas kan fortsätta tas till nästa steg snart."

<img src='/images/christian-landgren.jpeg'/>
