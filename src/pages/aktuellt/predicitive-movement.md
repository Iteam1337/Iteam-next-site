---
title: "Predictive movement"
date: "2021-09-02"
intro: En viktig utmaning i vårt arbete med att skapa en samverkansplats för transporter är att förklara problemet vi försöker lösa för potentiella samarbetspartners och beslutsfattare.
image: /images/Developers.jpg
---

En viktig utmaning i vårt arbete med att skapa en samverkansplats för transporter är att förklara problemet vi försöker lösa för potentiella samarbetspartners och beslutsfattare. Därför har vi skapat en digital tvilling som visar de ineffektiviteter som finns i det nuvarande sättet att arbeta. Den digitala tvillingen är en simulering av pakettransporter där man tydligt kan se hur exempelvis lastbilar från olika företag kör samma sträcka med ett fåtal paket var.

<div style="position: relative; padding-bottom: 56.25%; height: 0;">
  <iframe
    width="560"
    height="315"
    src="https://www.youtube.com/embed/7BAC7_n3w1Q"
    title="YouTube video player"
    frameborder="0"
    allow="accelerometer; autoplay; clipboard-write; encrypted-media; gyroscope; picture-in-picture"
    allowfullscreen
    style="position: absolute; top: 0; left: 0; width: 100%; height: 100%;"
  ></iframe>
</div>

## Digital tvilling

En digital tvilling är en simulering av verkligheten som kan användas för att samla in statistik eller testa ändringar. Vår digitala tvilling är en simulering av pakettransporter baserad på statistik om paketvolymer och befolkning tillsammans med kunskap om transportaktörer och rutter i de involverade glesbydskommunerna.

Tvillingen är ett kraftfullt verktyg för att visualisera transporter och samla in siffror om t.ex. koldioxidutsläpp och servicegrad. När vi kombinerar tvillingen med Predictive Movements plattform kan vi visa hur denna typ av samordning förändrar dessa siffror och hur transporten av paket skulle kunna fungera mer optimerat.


## Predictive Movement

Predictive Movement syftar till att skapa en konkurrensneutral digital plattform som ska vara samverkansplats för transporter av människor och gods optimerad med hjälp av artificiell intelligens (AI). Projektet finansieras av Vinnova och Trafikverket och de deltagande parterna inklusive Iteam.
Viktiga drivkrafter i projektet är minskade utsläppen från transporter och hållbara och rättvisa levnadsförhållanden i glesbygd.


## Rörligt mål

Predictive Movement är ett forskningsprojekt där vi utforskar komplexa problem och hela tiden måste anpassa oss. Medan vi utforskat hur denna typ av samarbete skulle kunna fungera tekniskt har vi sett ett stort behov av att förklara hur det skulle fungera praktiskt och vad fördelarna skulle vara, därför har vi skiftat fokus till en digital tvilling som kan demonstrera detta på ett pedagogiskt sätt och utforska olika möjliga lösningar.	 	 	


## Minskade utsläpp och ökad lönsamhet

Idag är fyllnadsgraden i många transporter i glesbygd mycket låg, stora lastbilar kör långa sträckor med några få paket. Detta orsakar stora utsläpp per paket och ger dålig lönsamhet. Den låga lönsamheten gör att många aktörer drar ner på sin service för att spara pengar. Genom att samverka kan aktörerna öka sin lönsamhet samtidigt som de erbjuder snabbare leveranser.


## Infrastruktur i glesbygd

Predictive Movement utgår från Sveriges landsbygd och samarbetar med kommunerna i Ljusdal, Pajala, Arjeplog och Västervik. En stor del av Sveriges befolkning lever utanför storstadsregionerna och både hushåll och företag där är beroende av fungerande transporter av allt från medicin till livsmedel och prylar som köps via e-handel. Om hela Sverige ska leva måste dessa behov tillfredsställas.