---
title: "Kampanj för att öka kunskapen om API:er"
date: "2021-06-16"
image: "/images/apifirst.png"
intro: "Tillsammans med några vänner i digitala branschen vill vi höja medvetenheten om vad ett API är."
---

_De flesta vet vad BNP är men få vet vad ett API är. Båda är komplicerade frågor som hjälper att känna till om man ska förstå hur samhället utvecklas. Vi har tillsammans med vår kund Allmännyttan och flera mindre byråer och techföretag gått samman i ett gemensamt initiativ för att höja kunskapen om vad ett API är. Vi har till och med gett API:erna en egen dag: Första april (lek med engelskans April first -> API first)_

## Vad är ett API?
Ett API är en dokumenterad och säker koppling till ett system. Ett öppet API erbjuder din organisations funktioner, tjänster och data på ett sätt som gör att det kan kopplas samman med andra system, plattformar och organisationer.

## Vad kan jag göra med ett API?
När det finns API:er i bakgrunden så kan du räkna med att du slipper att logga in till höger och vänster för att lösa en uppgift, till exempel få all den information du behöver. Varje gång du använder en app som Facebook, kollar vädret eller en karta på din smartphone så nyttjas ett API för att skapa en helhet för dig som användare. Om dina system har API:er kan du sätta ihop dem till en digital plattform. Om din digitala plattform har ett API kan du erbjuda dina tjänster digitalt. Med andras API:er kan du bygga ditt eget gränssnitt till andras tjänster, eller integrera dem med din plattform.

## Hur kan API:er förändra samhället?
Samhället kan spara enorma resurser genom att system kan kommunicera med varandra och automatiskt låta data flöda istället för att gå via människor. Ja det är en ren nödvändighet för att vi ska klara omställningen till en hållbar värld. Även om Sverige ligger sist på OECDS lista över digital mognad så finns det goda exempel i Sverige. Helsingborg kommun och Sundsvall kommun har valt att tillämpa öppna principer på sin utveckling. APIer möjliggör maximering av medborgarnytta till minimal peng. [Sundsvalls API-strategi](https://utveckling.sundsvall.se/it-strategi/api-strategi/). Taiwan är en föregångare i världen med en progressiv digitaliseringsminister, som också är aktiv i civic tech communityn [g0v](https://g0v.asia/). Bli inspirerad av vad ett samhälle som bygger på öppna APIer kan skapa tillsammans här [Youtube](https://www.youtube.com/watch?v=nB-5GLcMs20)

## Är du nyfiken och vill testa att använda ett API?
Har du eller dina kollegor koll på vad ett API är? Det kan låta mystiskt och krångligt när en hör det nämnas av någon av de mer teknikintresserade kollegorna. Det vill [API1st](https://api1st.org/) tillsammans med [46elks](https://46elks.se/) ändra på - Alla kan förstå vad ett API är, helt utan kodkunskaper!

Det tar bara 40 minuter av din lunch på fredag för att få en inblick i vad ett API är, när är det relevant att använda och potentialen som finns i API:er.

<a href="https://46elks.se/workshop-api1st" class="button">Boka plats</a>

## Häng med du också!
Gå in på [api1st.org](https://api1st.org) och läs mer och vill du också stötta detta initiatv så lägger du en Pull Request med ditt företags logga eller maila till <a href="mailto:christian.landgren@iteam.se">christian.landgren@iteam.se</a> så får du en länk till vår Discord där vi hjälps åt med olika aktiviteter.
