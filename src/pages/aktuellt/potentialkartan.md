---
title: "Hur kan bostadspriserna förändras efter pandemin?"
date: "2021-06-18"
image: "/images/strindberg.jpg"
intro: "Location, location, location. Vad har Strindbergs hiss med huspriser att göra?"
---

_På dörren utanför Strindbergmuséet på Drottninggatan i Stockholm hänger ett inbjudningskort. På baksidan står det "Välkommen till Strindberg, 4 trappor - Vi har hiss!". Hör hur tekniken har förändrat bostadsmarknaden förr och hur vi antagligen kommer se en liknande förändring nu._

## Paradvåningar på första våningen

Om du vandrar runt på Östermalm i Stockholm kan du se spår av ett tidigare dramatiskt skifte på bostadsmarknaden. Längst nere i husen ligger paradvåningen med sina stora vardagsrum och vackra burspråk. Tjänstefolket bodde högst upp i huset och var tvungna att gå alla trappor ner till toaletten medan de rika familjerna hade nära till hjärterummet. 

Men sen hände något. Runt sekelskiftet kom nya moderna innovationer. WC:n och hissen förändrade allt. Moderniteterna i huset på Drottninggatan måste ha varit lika banbrytande som platt-TV och självkörande bilar är i vår tid. 

Att Strindberg skrev "Vi har hiss!" på sitt inbjudningskort kan ha varit skryt om sin ultramoderna standard - eller att han nödgades att försvara sitt nya boende till de förnäma gästerna som kanske såg fyra trappor som ett tecken på dekis för den stora författaren.

Numera vet vi att högre upp i ett hus alltid betyder bättre. Bättre ljusinsläpp, vidare utsikt och mindre störningsmoment från panflöjtsmusikanterna på gatan nedanför.

## Ny teknik kan återigen vända upp och ner på bostadsmarknaden
Under hela 1900-talet har det skett en kontinuerlig förtätning av våra storstäder. Ungdomar som är uppväxta i Emmaboda eller Pajala studerar på universitet i Malmö eller Luleå väljer när de är klara att bosätta sig där. Jobben, nöjesliv, restauranger, kommunikation och nätverk finns i storstäderna. Ända sedan 90-talet har vi hört röster som säger "med hem-pc kan du jobba varifrån du vill" men det har aldrig slagit igenom på riktigt så vi har fortsatt styra våra flyttlass närmare Stureplan. Sen hände något- pandemin tvingade oss alla att installera Zoom, Teams, Google Meet och fixa till vårt hemmakontor och arbetsgivare tvingades acceptera att anställda inte kommer till kontoret längre och lärde sig att lita på sina medarbetare. Trenden är global. Alla metropoler runtomkring i hela världen som Los Angeles, New York och Tokyo ser snabbt hur hyresnivåer sjunker och fler flyttar ut från städerna. Sverige är inget undantag, här flyttar ungdomarna till fritidshus och familjer flyttar till röda hus med egen trädgård i Skåne, Halland, Gotland mfl (1).

## Trenden kan accelereras framöver med drönare och självkörande bilar
Alla kan inte jobba framför en skärm. Vi vill även träffas och vi kommer antagligen gå tillbaka till kontoren några dagar i veckan i allafall efter pandemin. Det gör att det stora skiftet kommer dröja några år till men vi har några tekniska innovationer som har potentialen att förändra samhället för alltid. Precis som Strindbergs hiss kan vara ett exempel på hur en teknisk innovation snabbt kunde skifta bostadsmarknaden permanent så kommer de självkörande bilarna 




(1) [https://www.di.se/nyheter/fler-flyttar-fran-stockholm-hit-gar-flyttlassen/](DI.se - hit går flyttlassen)
