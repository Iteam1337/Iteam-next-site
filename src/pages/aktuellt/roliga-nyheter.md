---
title: "Nu är vi fler som är redo att hjälpa dig"
date: "2021-08-25"
image: "/images/new_colleagues.jpg"
intro: Hållbarhet och digital innovation sitter lika naturligt ihop som Batman och Robin
---

Under våren lanserade vi våra nya erbjudanden [X](/iteamX), [MVP](/mvp) och [Scale-up](/scaleup) som tydliggör att vi jobbar användardrivet både med senaste tekniken och som extra hjärnor och hjärtan i befintliga team. Att förbättra samhället med hjälp av digital teknik är något som visar sig attrahera nya kunder så väl som fantastiska kollegor och vi har redan välkomnat flera under året.

Vår senaste rekrytering är Erik Hellman, vår nya Utvecklingschef sedan mitten av augusti. Erik säger:

> <span style="font-size: 1.1em">*Med fokus på digitalisering som ger större samhällsnytta och riktigt värde för användarna så ser jag fram emot att få arbeta med de frågor som ger mig drivkraft.*</span>

## Här är Iteams nya stjärnor

![Mikaela](/images/people/mikaela.jpg)

#### Mikaela Lundsgård, Fullstackutvecklare

Under sin praktik hos oss visade Mikaela att hon är en självständig, noggrann doer som inte räds för att ge sig ut i det okända och ta reda på hur saker och ting ska lösas på bästa sätt. Att anställa henne kändes därför som en självklarhet. Mikaela har sedan dess gått från klarhet till klarhet. En energiboost i alla team!

![Emil](/images/people/emil.jpg)

#### Emil Ahlbäck, Fullstackutvecklare

Emil har sina rötter både i Finland och i Berlins startup-värld. Emil är grym på att med små medel skapa stort värde vilket vi redan har sett i flera projekt. Han är en erfaren fullstack-utvecklare med fokus på frontend. Med förmågan att se helheten i kundens affär och nyttan för deras användare är han en stark länk och tillgång i våra kunders projekt. Allt är inte bättre i Berlin!

![Iris](/images/people/iris.jpg)

#### Iris Löthén, UX-designer

Ingen utmaning tycks för svår för Iris. Sedan hon började har hon bla arbetat med att öka tillgängligheten på landsbygden och facilitera designsprintar för nya kunder. Med sin förmåga att se och navigera komplexitet bidrar och levererar hon inom flera av våra mest utmanande projekt. Vilken klippa!

![Petronella](/images/people/petronella.jpg)

#### Petronella Johansson, UX-designer

Vi handplockade Petronella för ett av våra Scale up-uppdrag inom UX Design. Petronella har flera års erfarenhet som konsult och imponerade stort både på oss och på kunden då hon snabbt blev en självklar del av teamet för sin strategiska höjd och det stöd hon ger sin produktägare. En riktig idéspruta!

![Maria](/images/people/maria.jpg)

#### Maria Lindholm, Head of Market Communication

Maria har erfarenhet både från stora och små företag runt om i världen. Hon trivs lika bra i det strategiska arbetet med affärsutveckling och marknadsstrategi som i det kreativa arbetet i leverans till kund. Ett hjärta i lyhördhet, människa & samhällsutveckling och alla aspekter av hållbarhet. Perfect match!

![Anders](/images/people/anders.jpg)

#### Anders Ytterström, Fullstackutvecklare

Anders har lång erfarenhet av webbutveckling från såväl byråer som SaaS-bolag. Hans passion är att tillgodose användarcentrerade behov och att skapa mjukvara som inkluderar så många som möjligt. En styrka i varje team!

![Erik](/images/people/erik.jpg)

#### Erik Hellman, Head of Development

Med sin långa erfarenhet inom systemutveckling har Erik det övergripande ansvaret för våra utvecklare och de tekniska lösningarna i våra kundprojekt. Han trivs med att skapa långsiktiga och hållbara lösningar, agera mentor när det behövs, och hitta enkla lösningar på komplexa problem. En ovärderlig tillgång i alla projekt!

![Jenny](/images/people/jenny.jpg)

#### Jenny Åström, Styrelseordförande

Jenny är rådgivare, investerare och styrelseledamot i flera företag både nationellt och internationellt. Hon har mångårig erfarenhet i att utveckla bolag i förändrings- och tillväxtfaser med ett starkt fokus på ledarskap, styrkan i kommunikation och varumärkesarbete. På Iteam blir Jenny ny styrelseordförande för att bidra på bästa sätt i utvecklingen av bolaget framåt. Erfarenhet och tyngd till våra affärer!